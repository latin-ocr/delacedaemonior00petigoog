&557-

obedientiam Argivi exuerunt (1). Hac re animo col-
lecta, Nabis plebi se probare voluit. Et enim, quam-
quam Polybius et Livius hujus civitatis statum non
diligentius nobis aperiunt, credimus plebem et opti-
mates tum temporis ut olim inter se acerbe contendisse.

Argivorum civitatem per quosdam principes Philippo
proditam esse fert Livius (2). Hi optimateS‚ ingenio
proni ad tyrannos respuendoS, quando Philippum-
Argos Lacedaemoniis traditurum esse audiverunt, in
concione nomen Nabidis dira exsecratione prosecuti
sunt. Plebs vem, quum adhuc tyranni consilia non
plane cognosceret‚mediam se gerebat. Itaque Philippus
populum in suffragium mittere non ausus est, et occulte,
nocte, Nabis oppidum inivit, superiora loca occupavit
et portas clausit. Prima luce, ea res ut est nuntiata,
tumultu tota urbs mixta est, nonnullique optimates
' elapsi sunt, quum a tyranno se conculcandos esse haud
immerito arbitrarentur. Nabis enim divitum fortunas
diripuit, in tormentis dilaceravit quos celare pecuniam
suspicio fuit, et uxori suae Apegae curam dedit mulierum
vestibus et ornamentis pretiosis spoliandarum. Denique
Nabis, concione advocata, rogationem promulgavit
unam de tabulis noviS, alteram de agro viritim divi-
dendo. Sic profecto majorem partem multitudinis sibi
conciliavit. Dicet aliquis, auctore Livio, Nabim recusa-
visse concionem dare liberam, id est nullo Spartano in
urbe manente vel in concilio immixto. Quid mirum?
Novae res nisi vi non servantur. Quam ob causam Nabis

1. Pnn‘r„ Cleom.,XVIII‚ 2 , XX, 3.

2. L1v.‚ XXXII, 25. — Cf. Fusa-m, DE COULANGES, Cice antique, p. 439:
α Si en 198 Argos ouvre ses portes aux Macedoniens, c'est que le peuple
« y domine. » L1vto contra teste (XXXII, 25), optimates composuerunt
artes ut urbem Philippo proderent, imo sunt mirati plebem non acrius

repugnare.

