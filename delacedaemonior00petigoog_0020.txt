- 6 ...
gerebant ut paucissimos liberos gignerent: tres aut
quatuor fratreS, imo et plures aliquando, una uxore
saepe contentos fuisse et natos communiter ab eis edu-
catos esse, necnon in more positum esse ut is qui jam
satis multos liberos suscepisset, uxorem alicui amico
cederet fert Polybius (1). Hoc modo, lex rei militaris,
qua regebantur cives Spartani. eos exstinguebat, nec

immerito Aristoteles syssitiorum institutionem magno
damno fuisse existimabat (2).

Non quidem solum numerus civium Agidis tempore
minimus erat, sed etiam ferme centum Spartani ex
septingentis praedia tenebant (3). Quae res diligentissime
notanda est; nam praedia in Graecia erant haud parvi
momenti, eximiumque in rempublicam animum illi
gerebant qui bona sua habebant defendenda. Spartanos
nihil possidentes Plutarchus refert fuisse imbelles (4).
Quo pacto ex septingentis Spartanis sexcenti bonis
evoluti essent nunc breviter disputandum est.

Satis constat Messeniam, post pugnam Leuctricam,
ereptam esse Spartanis fere totam (ὃ). Quo facto eorum
opes haud parum minutae sunt; at non adhuc intelligimus
cur intus in Laconiae finibus penes perpaucos essent
Spartana praedia. Philippus agros quosdam Spartanis

1. Pomm„ XII, VI b, 8. -- Cf. Aius-ror„ Pom, II, vt, 13 (Susemihl‚
p. 122).

2. Antsror„ Polit„ ΙΙ, vx, 21 (Susamihl‚ p. 127).

3. siffis, V, 4 ε « καὶ τούτων ἴσως ἑκατὸν ἦσαν οἱ γῆν κεκτημένοι καὶ
κλῆρον, » Cf. Amsror.. Polit„ II, v1, 103 VIII, v1, 7 (Susemihl, p. 120,
535). — Quum Pares tam pecuniosi esse deberent ut syssitiorum suam
partem sustinere possent, ex his apparet Pares centum fuisse eo tem-
pore. Praeterea Pares semper perpauci fuerant: ν. Fusrat. ns Cou-
LANGES, Cite' antique, p. 407.

4. Α9ἰ8, V, 4.

5. D1onon., XV, 65.

