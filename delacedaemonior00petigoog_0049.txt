-35-

tores fuisse necnon Lacedaemonios in sua amicitia per-
manere (1). Philippu's autem, vel potius Aratus et alii
familiares regis qui summae rerum praeerant, vera com-
pererant ex nonnullis principibus Spartanis qui fuga ad
Macedonum regem se receperant. Itaque, inter eos qui
circa Philippum erant, alii ei auctores erant ut in Lace-
daemonios saeviret, alii ut saltem in vulgi turbatores
animadverteret et rempublicam¹ suis amicis traderet (2).
Aratus vero, prudens et temperatus vir, tam cautus ut
saepe timidus videretur (3), Philippum in sententiam
modestam impulit, Spartanorum seditiones non ad eum
pertinere, quum eos Antigonus liberavisset, praesertim
quum adversus communem societatem nihil deliquis-
sent et se officia sociorum praestituros polliciti essent.
Omias et PetraeuS, ex cohorte regis familiarium, Lace-
daemonem missi sunt, qui foedus firmarent. Deinde Phi-
lippus Corinthum rediit, ubi sociorum legati bellum
AEtolis esse inferendum consenserunt (4). Hoc fuit belli
socialis initium. ·

Vix Macedonibus profectis, Spartani qui novas res
moliebantur ad consilia sua reversi sunt. Ab his molles
ephori eo perducti sunt ut legatos a sociis missos ad
auxilium contra AEtolos petendum dimitterent sine
responso. Quin etiam, paulo post AEtolorum arcessita
·est legatio, et promtissime eorum nomine Machatas
Spartam profectus est.

Interim ephori alii erant creati, quorum ope factio
adolescentium regem lege restituendum et amicitiam
cum AEtolis sine turbis faciendam sperabat. Ephori

1. Poma, IV, xxm, 1-6.

2. Pomm„ IV, xxm, 8-93 xx11, 12.

3. POLYB.,1V‚ vm, 2. - Pura, Arae„ X.
4. Poma, IV, xxm, 25.

