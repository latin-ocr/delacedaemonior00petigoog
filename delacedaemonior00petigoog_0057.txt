-43—

Quomodo deinde res Lacedaemone se habuerint in
Polybii historiarum reliquiis non invenire sed facile sus-
picari poteS. Societate cum AEtolis juncta exsultanteS‚
qui novis rebus studebant regno Pelopem adhuc pue-
rum exuerunt et ducem elegerunt qui bellum curare
posset, scilicet Machanidam. Romani rebus suis impe-
diebantur ne Pelopem juvarent (1); ceterum in puero
quidem isto parum eis pensi erat.

Qua ratione Machanidas in republica regenda se ges-·
serit ab auctoribus non plane accipitur. Polybius
Machanidam vocat tyrannum, eum mercenariiS, praeci-
pue TarentiniS‚ usum esse refert, et mercenariorum
semper ope tyrannos Lacedaemone rerum summam
obtinuisse monet (2). Nihil amplius addit. Apud Livium
res illustriores sunt. A tyrannis multos Lacedaemonios
puISOS, multos servos liberatos fuisse dicit (3). Haec
verba nequaquam spernenda sunt, quum compro-
bentur quodam titulo quem, aliquot annis post Nabim
mortuum, insculpserunt < Λακεδαιμονίων οἱ φυ[γ]όντες ὑπὸ
τῶν τυράνν[ων] (4). » Ergo optimates exsilio affecti sunt
non solum a Nabide, sed etiam ab altero tyranno, scili-
cet Machanida. Hic tamen, sententia nostra, moderatior
fuit Nabide. Viros quosdam suspiciosos pepulit, sed
reliquos tractavit remisse, quum ab eiS, dum Macha-
nidas vixit divitibus ac florentissimiS, Nabis ejus suc-
cessor pecuniam multam extorquere potuerit. Ephoro-
rum autem jam nullam mentionem in auctoribus inve-
nimus, Eos a Machanida sublatos esse credi potest.

Quod certum est, enixe cum Achaeis dimicavit.

1. L1v., XXXIV, 32.

2. Pomm„ x1‚ x, 93 x11, 7; xv111, 1. — Cf. L1v.‚ XXVII, 29.
3. L1v., XXXIV, 263 XXXVIII, 34.

4. D1TTENBERGER, 213.

