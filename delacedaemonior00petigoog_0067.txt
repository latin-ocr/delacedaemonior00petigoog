—53—·

Megalopoli certior factuS, Philopoemen Lysippum tunc
Achaeorum praetorem properavit adire, at, nullo auxilio
ab eo impetratO, cives libentes secum duxit, et, post
aliquot horaS‚ ab eo Nabis cedere coactus abiit (1).

Mox vero Philopoemen, quum metueret ne tyrannus
imperium suum aut saltem rerum novarum cupiditatem
proferret (2), bellu-m redintegrare constituit. Praetor in
annum 201-200 creatus, certamini vires tam occulte
contraxit ut Nabidis exploratores disturbaret, sensim
copias in urbe Tegea collegit et eas tandem in insidiis
circa Scotitam‚ inter Tegeam et Lacedaemonem, sub
Parnonis montis radicibus collocavit. lnterim delecta
manuS, per Sellasiam iter facienS, Laconiam invaserat,
jussa in insessa loca attrahere mercenarios quos tyran-
nus Pellenae praesidium posuerat. Qui enim, irruptione
audita, statim advolant, Achaeos, ita ut erat praeceptum,
pedem referentes insequuntur, in insidias irruunt et
partim trucidantur, partim capiuntur (3). Fortasse
postea bellum diuturnum et Megalopolitanis finitimum,
de quo Polybius locutus est, a Nabide adversus Philo-
poemenem et ejus legatum Diophanem agitatum est (4).
Interim'praetor magistratum deposuit, et, vituperatione
neglecta, in Cretam iterum profectus est,· summam
rerum relinquens Cycliadae, qui illi nequaquam
aequandus erat. Dilapsas cernens Achaeorum opeS‚
Nabis bellum ursit, fines vastavit, et ad portas Mega-
lopolis urbis castra posuit, incolas cogens moenibus
se tenere et viarum solo semen ingerere (5). ’

1. ΡιυΤ., Philop., XII, 4, 5. —PAUSAN., IV, xxix, 1o; VIII, L, 5. —

Cf. Pomm„ XVI, xvn, 3.
2. Ct. L1v.‚ XXXIV, 33.
3. Pomm„ XVI, xxxV1-xxxv11.
4. Pomm„ XXI, vn, 3.
5. L1v., XXXI, 25. — Pmm, Philop., XIII, 1-3‚ 7.

