„fio-

cos (1). Ut ait Livius, inter omnes constat in civitatibus
optimum quemque Romanae societatis fuisse (2). Ex
perioecis et notis, qui tyrannis non grati in ordine suo
relicti erant, Spartanis sine dubio ut olim invidebant,
vel potius viris undique adscitiS, seu indigenis‚seu alie-
nigeniS, quos Nabis favore amplectebatur. Perioecos
vero et ilotas saepe pecuniosos fuisse memento, Erg0, ut
olim Epaminondae, Romano Lacedaemonii nonnulli
auxilio fuerunt.

T. Quinctius Flamininus Peloponnesum cum cunctis
copiis suis petivit, quibus juncti mille et quingenti
Macedones a Philippo missi, Thessalorum equites qua-
dringenti, et Lacedaemoniorum exsules permulti, quo-
rum princeps erat Agesipolis, regno olim a Lycurgo
exutus, Praeterea L. Quinctius propraetor‚ Titi frater, ab
Leucade quadraginta navibus venerat, necnon Rhodii et
Eumenes rex classes paratas offerebant. Ne multa,
T. Quinctio quadraginta millia hominum erant. Quo
auditO, Nabis, non fracto animO, studiosissime restitit.
Duo millia Cretensium delectorum, tria millia stipen-
diariorum, decem millia ex omni ordine incolarum in
armis habuit, et fossa valloque urbem munivit. Octo-
ginta fere optimatum, pro suspectis habitos, et coram
populo arreptos, « donec ea quae instaret tempestas prae-
teriret » custodiendos esse pronuntiavit : nocte sequenti
omnes occisi. Ilotarum nonnulli, transfugere voluisse
insimulati, suh verberibus interfecti sunt. Hoc terrore
Nabis proditionem intestinam impedivit (3).

1. V. infra quomodo optimates et ilotas suspectos Nabis tractaverit.
2. L1v., XXXV, 34.

3. L1v.‚ XXXIV, 26-27, 38. - De L. Quinctio tunc propraetore, v.
parmensem, 200, sub nota 9. — Idem sub 110 203 titulum edidit
exsculptum a militibus qui cum Eumene contra Nabim stabant.

